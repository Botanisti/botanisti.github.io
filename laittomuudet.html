<!DOCTYPE html>
<html>
<head>
    
    <link href="green.css" rel="stylesheet" />
    <link rel="preconnect" href="https://fonts.gstatic.com"> 
    <link href="https://fonts.googleapis.com/css2?family=Rubik+Mono+One&family=Sarabun:wght@200&display=swap" rel="stylesheet">
    <script src="https://kit.fontawesome.com/473e2506bd.js" crossorigin="anonymous"></script>
    <meta name="viewport" content="width=device-width, initial-scale=1.0">
    <meta charset="UTF-8">
    <meta name="author" content="Jari Harinen">
    <meta name="keywords" content="html, CSS, test, Jari Harinen, Jari, Harinen, portfolio, game, peli, indie, tietotekniikka, computers, computer, työ, work, kuva, picture">
<title>Jari Harinen</title> <!--Title sivustolleni-->
</head>
<body>
<header> <!-- Otsikko kullekin sivulle, ola tyylitelty CSS sekä myös näytönkokoon suhteutettu tekstin koko vw-->
    <h1 id="greentext" style="font-size: 7vw;">Jari Harinen</h1>
</header>
<section>
<article class="content_left">
<p id="whitetext">
    1. Vuorovaikutus on ystävällistä, asiallista ja myönteistä
TYÖPAIKALLA toiset kuuluu aina kohdata asiallisesti ja ystävällisesti – silloinkin, kun keskustellaan hankalista asioista. Työterveys­psykologi Heli Hannonen Työterveys­laitokselta linjaa, että hyvällä työpaikalla käyttäydytään vähän paremmin kuin kotona. Jos suustaan sattuu päästämään sammakon, virheensä osaa tunnistaa ja pyytää sitä anteeksi.
<br>
”Ihmisille sattuu kaikenlaisia mokia sekä työssä että vuoro­vaikutuksessa. Hyvällä työpaikalla niitä ei kaivella, vaan suuntaudutaan käsillä olevaan hetkeen ja parannetaan jatkossa”, pohtii Hannonen, joka listaa ystävällisen vuorovaikutuksen yhdeksi työpaikan niin sanotuista vihreistä lipuista. HS kirjoitti taannoin myös parisuhteen vihreistä lipuista, joiden viesti on: kaikki hyvin, pidä tästä kiinni!
<br>
Hyvässä työyhteisössä työkavereiden käytöstä ei myöskään ylipsykologisoida, muistuttaa henkistä työsuojelua Jyväskylän yliopistossa tutkiva väitös­kirjatutkija, työyhteisö­pedagogi Merja Karjalainen. Kenenkään toistuvia töksäytyksiä ei siis selitetä sillä, että ”Pirkko tai Matti nyt on tuollainen ihminen” tai että ”hänellä on elämässään vaikeaa”.
<br>
Karjalaisen mukaan hyvän työpaikan tunnistaa myös siitä, että siellä raikuu toisinaan nauru.

MAINOS (TEKSTI JATKUU ALLA)

MAINOS PÄÄTTYY
2. Työpaikalla pystyy keskittymään työntekoon
HELI HANNOSEN mukaan hyvän työpaikan tärkeimpiin piirteisiin kuuluu se, että siellä pystyy keskittymään työntekoon. Työtä eivät siis häiritse esimerkiksi kenenkään henkilökohtaisen elämän asiat, jatkuvat keskeytykset tai epäselvyydet työn sisällöistä.

Hyvällä työpaikalla työasioita pystytään hoitamaan kaikkien kanssa. Tehtäviä ei järjestellä esimerkiksi sen mukaan, kenen kanssa tullaan parhaiten toimeen, ja jokaiselle on selvää, että työkavereiden kanssa ollaan tekemisissä juuri työn tekemisen takia. Kaikki pyrkivät siihen, että niin omat kuin toistenkin hommat sujuisivat mahdollisimman hyvin.

3. Työtä ohjaavat yhteiset tavoitteet
HYVÄLLÄ TYÖPAIKALLA työntekoa ohjaavat työpaikan tavoitteet, jotka ovat kaikille selvät.

”Tällöin panostetaan samoihin ja työpaikan kannalta oikeisiin asioihin ja kiire­tilanteessa osataan priorisoida oikein”, Hannonen sanoo.

Hannonen kertoo vanhan esimerkin Yhdysvaltain avaruus­hallinnon Nasan siivoojasta, jolta kysyttiin hänen työnsä tarkoituksesta. ”Meidän tehtävämme on lähettää raketteja avaruuteen”, siivooja vastasi. Hän oli sisäistänyt työpaikan yhteiset tavoitteet.

Hannonen toteaa, että jos työntekijä kokee voimakasta ristiriitaa omien ja työpaikan tavoitteiden välillä, työpaikka ei ehkä ole sellainen, josta kannattaa pitää kiinni. Esimerkiksi vanhusten kotihoidossa monen työntekijän tiedetään kärsivän siitä, että vuoro­vaikutukseen ja seurusteluun asiakkaiden kanssa on yhä vähemmän aikaa, kun taas työnantajalla voi olla pelkistetympi käsitys kotihoidon tarkoituksesta.

Mitä erilaisempia toimenkuvia työpaikalla on, sitä todennäköisemmin yksittäisten työntekijöiden käsitykset työnsä tavoitteista eroavat. Esimerkiksi jotakin tuotetta valmistavan yrityksen suunnittelu-, myynti- ja tuotanto-osastoilla voi olla eri näkemyksiä: Onko olennaista tuottaa jotain aivan uudenlaista vai tuttua? Onko tärkeintä tuotannon nopeus vai laatu? Tällöin työtä eivät ohjaa yhteiset tavoitteet.

MAINOS (TEKSTI JATKUU ALLA)

MAINOS PÄÄTTYY
”Esihenkilön työhön kuuluu auttaa työntekijöitä löytämään paikkansa osana kokonaisuutta”, Karjalainen sanoo.



KUVA: JULIA TAVAST

4. Erilaisista elämäntilanteista voi kertoa töissä
EI OLE YHTÄ oikeaa ratkaisua siihen, kuinka paljon henkilö­kohtaisia asioita voi työpaikalle tuoda. Kuitenkin hyvällä työpaikalla voi avautua ainakin niistä asioista, jotka vaikuttavat omaan työkykyyn joko tilapäisesti tai pitkällä aikavälillä.

Jos yöunet ovat jääneet vähiin tai jos on keskellä aviokriisiä, työkavereiden tai pomon voi olla tärkeää kuulla asiasta, koska huonosti nukkunut tai järkyttynyt ihminen ei ehkä pysty samaan työtehoon kuin yleensä.

”Tapaturma-alttiissa työssä, kuten rakennusalalla, väsymys voi jopa altistaa onnettomuuksille”, Merja Karjalainen muistuttaa.

Jos joku ei halua kertoa henkilö­kohtaisen elämänsä asioista, niistä ei hyvällä työpaikalla väkipakolla udella. Esihenkilö kuitenkin ottaa puheeksi sellaisia havaitsemiaan asioita, jotka vaikuttavat työhön ja työntekijöihin.

”Aina voi kysyä, mitä sinulle kuuluu, ja ilmaista, että on huolissaan toisen jaksamisesta”, Karjalainen opastaa.

Työpaikalla työntekijää ei kuulu paheksua perhevapaista tai sairauslomista. Hyvä työnantaja ymmärtää myös, ettei pienen lapsen isä tai äiti voi välttämättä tehdä ylitöitä tai työmatkoja entiseen tapaan. Ihanne­tapauksessa työnantaja on hereillä työntekijöidensä tilanteista ja ottaa itse puheeksi, millaisia jouston mahdollisuuksia työpaikalla on.

Joustoa työaikoihin voi kaivata myös esimerkiksi siksi, että asuu kaukana työpaikasta. Hannosen mukaan etätyö­mahdollisuus kuuluu nykypäivänä hyville työpaikoille – jos työ on luonteeltaan sellaista, että sitä voi etänä tehdä. Myös etämoodissa huolehditaan siitä, että kaikki pysyvät kiinni työyhteisössä.

”Tavataan säännöllisesti virtuaalisesti ja livenä, ja tiedetään, mitä kullekin työyhteisön jäsenelle kuuluu”, Karjalainen sanoo.

5. Samaa työtä tekevät saavat suunnilleen samaa palkkaa
HYVÄLLÄ TYÖPAIKALLA palkka määräytyy ensisijaisesti tehtävän vaativuuden mukaan. Kaikkien samaa työtä tekevien palkan ei tarvitse olla tismalleen sama, mutta jokaisen palkka voi esimerkiksi mahtua määriteltyyn haarukkaan.

”Haarukka ei saisi olla hirveän lavea, jottei tule kyttäämistä. Jos joku saa parempaa palkkaa kuin toinen, se toivottavasti perustuu esimerkiksi koulutukseen, pitkään työkokemukseen tai vastuutehtäviin”, Merja Karjalainen linjaa.

Heli Hannosen mukaan palkka liittyy vahvasti oikeuden­mukaisuuden kokemukseen.

”Suuret palkkaerot voivat vaikuttaa voimakkaasti työntekijän kokemukseen työpaikasta.”

6. Pomolle voi kertoa, jos ei selviydy työmäärästä
TYÖMÄÄRÄ on sopiva, kun tuntee etenevänsä aikataulussa ja työt saa tehtyä työajalla.

”Töiden ajattelu vapaa-ajalla ei sinänsä ole haitallista, mutta jos joutuu monina iltoina avaamaan sähköpostin selvitäkseen seuraavan päivän töistä, ollaan väärillä urilla”, Hannonen kertoo.

Merja Karjalaisen mukaan olisi tärkeää, että omat voimat ylittävästä työkuormasta voisi kertoa pomolle jo siinä vaiheessa, kun alkaa tuntua raskaalta. Työturvallisuus­lain mukaan työnantajan tulee aktiivisesti seurata työntekijöiden psyko­sosiaalista kuormitusta, jotta kukaan ei uupuisi, sairastuisi tai menettäisi työkykyään uupumisen vuoksi. Lakiin on tulossa kesäkuun alussa täydennys, jonka mukaan esimerkiksi ikääntyviä ja kokemattomia työntekijöitä tulee erityisesti suojata liian suurelta työkuormalta.

”Ylikuormittumisen estämisessä iso merkitys on työpaikan kulttuurilla. Miten työpaikalla puhutaan jaksamisesta? Saako sanoa, että nyt tekee tiukkaa”, Merja Karjalainen pohtii.

Hyvällä työpaikalla asiat eivät myöskään jää puheen tasolle, vaan työkuormaa kevennetään järjestelemällä töitä uusiksi.

7. Työstä palautuu jo työpäivän aikana
USEIN PALAUTUMINEN liitetään iltoihin, viikonloppuihin ja lomiin, mutta tosiasiassa myös työpäivät määrittävät sitä, kuinka hyvin vapaa-ajalla voi palautua.

”Jos työpäivät ovat pelkkää juoksemista paikasta toiseen tai jos tiukat työputket seuraavat toisiaan, vapaa-aika ei riitä palautumiseen”, Merja Karjalainen kertoo.

Hyvällä työpaikalla siis kannustetaan työn huokoisuuteen: Kovaa rutistusta seuraa kevyempi vaihe. Lakisääteiset lounas- ja kahvitauot pidetään. Lisäksi suositaan pieniä pausseja. Esihenkilöt seuraavat, että huokoisuus toteutuu käytännössä.

”Hengähdys­hetket esimerkiksi palaverien välillä ovat tärkeitä. Aina ei tarvita vartin taukoa. Voi vaikka katsella hetken ikkunasta ulos, ennen kuin siirtää aivonsa seuraavaan asiaan”, Hannonen kuvaa palautumista tietotyössä.

8. Palautetta saa luontevasti työn lomassa
HYVÄLLÄ TYÖPAIKALLA onnistumisen kokemuksia saa suoraan työstä, mutta sen lisäksi suositaan myös sanallista palautetta. Se liittyy nimenomaan työtehtäviin, ei esimerkiksi työntekijän persoonaan. Palautetta ei säästellä esimerkiksi kehitys­keskusteluihin tai juhlapuheisiin, vaan sitä saa tavallisten työpäivien lomassa.

”Olennaista on todeta arkisia onnistumisia: hyvä idea, hienosti suoriuduit tästä päivästä tai kylläpä tehtiin hieno urakka”, Hannonen kertoo.
</p>
</article>
</section>